*偶然刷到的，令人感慨*
****
# 筹笔驿
唐·罗隐
抛掷南阳为主忧，北征东讨尽良筹。
***时来天地皆同力，运去英雄不自由。***
千里山河轻孺子，两朝冠剑恨谯周。
唯余岩下多情水，犹解年年傍驿流。

# 唐多令·芦叶满汀洲
南宋·刘过
　　安远楼小集，侑觞歌板之姬黄其姓者，乞词于龙洲道人，为赋此《糖多令》。同柳阜之、刘去非、石民瞻、周嘉仲、陈孟参、孟容。时八月五日也。
芦叶满汀洲，寒沙带浅流。二十年重过南楼。柳下系船犹未稳，能几日，又中秋。
黄鹤断矶头，故人曾到否？旧江山浑是新愁。***欲买桂花同载酒，终不似，少年游。***