*近日总是乱想，摘些诗歌，以慰思念*
*****
曾缄译
# 其一
**心头影事幻重重，化作佳人绝代容。**
恰似东山山上月，轻轻走出最高峰。
# 其三
意外娉婷忽见知，结成鸳侣慰相思。
**此身似历茫茫海，一颗骊珠乍得时。**
# 其六
一自消魂那壁厢，至今寤寐不断忘。
当时交臂还相失，此后思君空断肠。
# 其七
我与伊人本一家，情缘虽尽莫咨嗟。
清明过了春归去，几见狂蜂恋落花。
# 其十三
手写瑶笺被雨淋，模糊点画费探寻。
**纵然灭却书中字，难灭情人一片心。**
# 其二十四
**曾虑多情损梵行，入山又恐别倾城。
世间安得双全法，不负如来不负卿。**
# 其三十五
美人不是母胎生，应是桃花树长成。
已恨桃花容易落，落花比汝尚多情。
# 其四十
外虽解冻内偏凝，骑马还防踏暗冰。
往诉不堪逢彼怒，美人心上有层冰。
# 其五十四
**夜走拉萨逐绮罗，有名荡子是汪波。
而今秘密浑无用，一路琼瑶足迹多。**
# 其五十六
轻垂辫发结冠缨，临别叮咛缓缓行。
不久与君须会合，暂时判诀莫伤情。
# 其五十七
**跨鹤高飞意壮哉，云霄一羽雪皑皑。
此行莫恨天涯远，咫尺理塘归去来。**
# 其六十一
**行事曾叫众口哗，本来白璧有微瑕。
少年琐碎零星步，曾到拉萨卖酒家。**
# 其六十三
**结尽同心缔尽缘，此生虽短意缠绵。
与卿再世相逢日，玉树临风一少年。**
# 其六十六
**但曾相见便相知，相见何如不见时？
安得与君相诀绝，免教辛苦作相思。**