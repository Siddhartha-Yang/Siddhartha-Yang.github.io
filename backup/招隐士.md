*汉·淮南小山*
***
桂树丛生兮山之幽，偃蹇连蜷兮枝相缭。山气巃（lóng）嵷（sǒng）兮石嵯峨，溪谷崭（chán）岩兮水曾波。猿狖（yòu）群啸兮虎豹嗥，攀援桂枝兮聊淹留。王孙游兮不归，春草生兮萋萋。岁暮兮不自聊，蟪蛄鸣兮啾啾。坱（yǎng）兮轧（yà），山曲岪（fú），心淹留兮恫慌忽。罔兮沕（wù），憭（liáo）兮栗，虎豹穴(突)，丛薄深林兮人上栗。嵚（qīn）岑（cén）碕（qí）礒（yǐ）兮碅（jūn）磳（zēng）磈（kuǐ）硊（guì），树轮相纠兮林木茷（fá）骫（wěi）。青莎杂树兮薠（fán）草靃（huò）靡，白鹿麔（jūn）麚（jiā）兮或腾或倚。状皃（mào）崟（yín）崟兮峨峨，凄凄兮漇（xǐ）漇。猕猴兮熊罴（pí），慕类兮以悲。攀援桂枝兮聊淹留。虎豹斗兮熊罴（pí）咆，禽兽骇兮亡其曹。**王孙兮归来，山中兮不可久留。**