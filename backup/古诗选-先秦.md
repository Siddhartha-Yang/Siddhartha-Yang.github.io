收集了一些喜欢的古诗
****
# 击壤歌
**日出而作，日入而息。**
凿井而饮，耕田而食，帝力于我何有哉！
# 卿云歌
卿云烂兮，糺缦缦兮。日月光华，旦复旦兮。
# 采薇歌
登彼西山兮，采其薇矣。
**以暴易暴兮，不知其非矣。**
**神农虞夏，忽焉没兮，吾适安归矣！**
吁嗟徂兮，命之衰矣！
# 盥盘铭
**与其溺于人也，宁溺于渊。**
溺于渊犹可游也，溺于人不可救也。
# 获麟歌
**唐虞世兮麟凤游，今非其时来何求？麟兮麟兮我心忧。**
# 接舆歌
**凤兮凤兮，何如德之衰也。来世不可待，往世不可追也。**
天下有道，圣人成焉。天下无道，圣人生焉。方今之时，仅免刑焉。福轻乎羽，莫之知载。祸重乎地，莫之知避。已乎已乎，临人以德。殆乎殆乎，画地而趍。迷阳迷阳，无伤吾行。吾行却曲，无伤吾足。
# 偕隐歌
天下有道，我黻子佩。天下无道，我负子戴。
# 越人歌
**今夕何夕兮，搴洲中流。今日何日兮，得与王子同舟。蒙羞被好兮，不訾诟耻。心几烦而不绝兮，得知王子。**
**山有木兮木有枝，心说君兮君不知。**
# 越谣歌
**君乘车，我戴笠，他日相逢下车揖。**
君担簦，我跨马，他日相逢为君下。
# 琴歌
乐莫乐兮新相知，悲莫悲兮生别离。
# 乌鹊歌
**南山有乌，北山张罗。乌自高飞，罗当奈何。**
乌鹊双飞，不乐凤凰。妾是庶人，不乐宋王。
# 答夫歌
其雨淫淫，河大水深，日出当心。
# 弹歌
断竹、续竹，飞土、逐宍。
# 渡易水歌
**风萧萧兮易水寒。壮士一去兮不复还。**
# 楚人谣
**楚虽三户，亡秦必楚。**
# 汉书
**千人所指，无病而死。**