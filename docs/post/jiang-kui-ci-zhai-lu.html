<!DOCTYPE html>
<html data-color-mode="light" data-dark-theme="dark" data-light-theme="light" lang="zh-CN">
<head>
    <meta content="text/html; charset=utf-8" http-equiv="content-type" />
    <meta name="viewport" content="width=device-width,initial-scale=1.0">
    <meta http-equiv="X-UA-Compatible" content="IE=edge">
    <link href='https://mirrors.sustech.edu.cn/cdnjs/ajax/libs/Primer/21.0.7/primer.css' rel='stylesheet' />
    
    <link rel="icon" href="https://avatars.githubusercontent.com/u/181662864?s=400&u=2d11199fba3f419fe6c385411cc4c72104154604&v=4"><script>
        let theme = localStorage.getItem("meek_theme") || "light";
        document.documentElement.setAttribute("data-color-mode", theme);
    </script>
<meta name="description" content="# 扬州慢
*淳熙丙申至日，予过维扬。">
<meta property="og:title" content="姜夔词摘录">
<meta property="og:description" content="# 扬州慢
*淳熙丙申至日，予过维扬。">
<meta property="og:type" content="article">
<meta property="og:url" content="https://Siddhartha-Yang.github.io/post/jiang-kui-ci-zhai-lu.html">
<meta property="og:image" content="https://avatars.githubusercontent.com/u/181662864?s=400&u=2d11199fba3f419fe6c385411cc4c72104154604&v=4">
<title>姜夔词摘录</title>



</head>
<style>
body{box-sizing: border-box;min-width: 200px;max-width: 900px;margin: 20px auto;padding: 45px;font-size: 16px;font-family: sans-serif;line-height: 1.25;}
#header{display:flex;padding-bottom:8px;border-bottom: 1px solid var(--borderColor-muted, var(--color-border-muted));margin-bottom: 16px;}
#footer {margin-top:64px; text-align: center;font-size: small;}

</style>

<style>
.postTitle{margin: auto 0;font-size:40px;font-weight:bold;}
.title-right{display:flex;margin:auto 0 0 auto;}
.title-right .circle{padding: 14px 16px;margin-right:8px;}
#postBody{border-bottom: 1px solid var(--color-border-default);padding-bottom:36px;}
#postBody hr{height:2px;}
#cmButton{height:48px;margin-top:48px;}
#comments{margin-top:64px;}
.g-emoji{font-size:24px;}
@media (max-width: 600px) {
    body {padding: 8px;}
    .postTitle{font-size:24px;}
}

</style>




<body>
    <div id="header">
<h1 class="postTitle">姜夔词摘录</h1>
<div class="title-right">
    <a href="https://Siddhartha-Yang.github.io" id="buttonHome" class="btn btn-invisible circle" title="首页">
        <svg class="octicon" width="16" height="16">
            <path id="pathHome" fill-rule="evenodd"></path>
        </svg>
    </a>
    
    <a href="https://github.com/Siddhartha-Yang/Siddhartha-Yang.github.io/issues/29" target="_blank" class="btn btn-invisible circle" title="Issue">
        <svg class="octicon" width="16" height="16">
            <path id="pathIssue" fill-rule="evenodd"></path>
        </svg>
    </a>
    

    <a class="btn btn-invisible circle" onclick="modeSwitch();" title="切换主题">
        <svg class="octicon" width="16" height="16" >
            <path id="themeSwitch" fill-rule="evenodd"></path>
        </svg>
    </a>

</div>
</div>
    <div id="content">
<div class="markdown-body" id="postBody"><h1>扬州慢</h1>
<p><em>淳熙丙申至日，予过维扬。夜雪初霁，荠麦弥望。入其城则四顾萧条，寒水自碧。暮色渐起，戍角悲吟。予怀怆然，感慨今昔，因自度此曲。千岩老人以为有《黍离》之悲也。</em><br>
淮左名都，竹西佳处，解鞍少驻初程。过春风十里，尽荠麦青青。自胡马、窥江去后，废池乔木，犹厌言兵。渐黄昏，清角吹寒，都在空城。<br>
杜郎俊赏，算而今、重到须惊。纵豆蔻词工，青楼梦好，难赋深情。二十四桥仍在，波心荡、冷月无声。念桥边，红药年年，知为谁生？</p>
<h1>鹧鸪天</h1>
<p><em>己酉之秋，苕溪记所见。</em><br>
京洛风流绝代人，因何风絮落溪津。笼鞵浅出鸦头袜，知是凌波缥缈身。<br>
红乍笑，绿长嚬，与谁同度可怜春。鸳鸯独宿何曾惯，化作西楼一缕云。</p>
<h1>长亭怨慢</h1>
<p><em>予颇喜自制曲，初率意为长短句，然后协以律，故前后阕多不同。桓大司马云：“昔年种柳，依依汉南；今看摇落，凄怆江潭；树犹如此，人何以堪！”此语予深爱之。</em><br>
渐吹尽、枝头香絮。是处人家，绿深门户。远浦萦回，暮帆零乱，向何许？阅人多矣，谁得似、长亭树？树若有情时，不曾得、青青如此！<br>
日暮，望高城不见，只见乱山无数。韦郎去也，怎忘得、玉环分付？第一是、早早归来，怕红萼、无人为主。算空有并刀，难剪离愁千缕。</p>
<h1>暗香</h1>
<p><em>辛亥之冬，予载雪诣石湖。止既月，授简索句，且征新声。作此两曲，石湖把玩不已，使工妓隶习之，音节谐婉，乃名之曰《暗香》、《疏影》。</em><br>
旧时月色，算几番照我，梅边吹笛。唤起玉人，不管清寒与攀摘。何逊而今渐老，都忘却春风词笔。但怪得竹外疏花，香冷入瑶席。<br>
江国，正寂寂。叹寄与路遥，夜雪初积。翠尊易泣，红萼无言耿想忆。长记曾携手处，千树压西湖寒碧。又片片、吹尽也，几时见得。</p>
<h1>疏影</h1>
<p>苔枝缀玉，有翠禽小小，枝上同宿。客里相逢，篱角黄昏，无言自倚修竹。昭君不惯胡沙远，但暗忆、江南江北。想佩环、月夜归来，化作此花幽独。<br>
犹记深营旧事，那人正睡里，飞近蛾绿。莫似春风，不管盈盈，早与安排金屋。还教一片随波去，又却怨、玉龙哀曲。等恁时、重觅幽香，已入小窗横幅。</p>
<h1>玲珑四犯</h1>
<p><em>越中岁暮，闻箫鼓感怀。</em><br>
叠鼓夜寒，垂灯春浅，匆匆时事如许。倦游欢意少，俯仰悲今古。江淹又吟《恨赋》。记当时、送君南浦。万里乾坤，百年身世，唯有此情苦。<br>
扬州柳垂官路，有轻盈换马，端正窥户。酒醒明月下，梦逐潮声去。文章信美知何用，漫赢得、天涯羁旅。教说与，春来要、寻花伴侣。</p>
<h1>月下笛</h1>
<p>与客携壶，梅花过了，夜来风雨。幽禽自语。啄香心，度墙去。春衣都是柔荑剪，尚沾惹、残茸半缕。怅玉钿似扫，朱门深闭，再见无路。<br>
凝伫。曾游处。但系马垂杨，认郎鹦鹉。扬州梦觉，彩云飞过何许？多情须倩梁间燕，问吟袖、弓腰在否？怎知道、误了人、年少自恁虚度。</p>
<h1>念奴娇 毁舍后作</h1>
<p>昔游未远，记湘皋闻瑟，沣浦捐褋。因觅孤山林处士，来踏梅根残雪。獠女供花，伧儿行酒，卧看青门辙。一丘吾老，可怜情事空切。<br>
曾见海作桑田，仙人云表，笑汝真痴绝。说与依依王谢燕，应有凉风时节。越只青山，吴惟芳草，万古皆沉灭。绕枝三匝，白头歌尽明月。</p></div>
<div style="font-size:small;margin-top:8px;float:right;"></div>

<button class="btn btn-block" type="button" onclick="openComments()" id="cmButton">评论</button>
<div class="comments" id="comments"></div>

</div>
    <div id="footer"><div id="footer1">Copyright © <span id="copyrightYear"></span> <a href="https://Siddhartha-Yang.github.io">Siddhartha-Yang's Blog</a></div>
<div id="footer2">
    <span id="runday"></span><span>Powered by <a href="https://meekdai.com/Gmeek.html" target="_blank">Gmeek</a></span>
</div>

<script>
var now=new Date();
document.getElementById("copyrightYear").innerHTML=now.getFullYear();

if(""!=""){
    var startSite=new Date("");
    var diff=now.getTime()-startSite.getTime();
    var diffDay=Math.floor(diff/(1000*60*60*24));
    document.getElementById("runday").innerHTML="网站运行"+diffDay+"天"+" • ";
}
</script></div>
</body>
<script>
var IconList={'sun': 'M8 10.5a2.5 2.5 0 100-5 2.5 2.5 0 000 5zM8 12a4 4 0 100-8 4 4 0 000 8zM8 0a.75.75 0 01.75.75v1.5a.75.75 0 01-1.5 0V.75A.75.75 0 018 0zm0 13a.75.75 0 01.75.75v1.5a.75.75 0 01-1.5 0v-1.5A.75.75 0 018 13zM2.343 2.343a.75.75 0 011.061 0l1.06 1.061a.75.75 0 01-1.06 1.06l-1.06-1.06a.75.75 0 010-1.06zm9.193 9.193a.75.75 0 011.06 0l1.061 1.06a.75.75 0 01-1.06 1.061l-1.061-1.06a.75.75 0 010-1.061zM16 8a.75.75 0 01-.75.75h-1.5a.75.75 0 010-1.5h1.5A.75.75 0 0116 8zM3 8a.75.75 0 01-.75.75H.75a.75.75 0 010-1.5h1.5A.75.75 0 013 8zm10.657-5.657a.75.75 0 010 1.061l-1.061 1.06a.75.75 0 11-1.06-1.06l1.06-1.06a.75.75 0 011.06 0zm-9.193 9.193a.75.75 0 010 1.06l-1.06 1.061a.75.75 0 11-1.061-1.06l1.06-1.061a.75.75 0 011.061 0z', 'moon': 'M9.598 1.591a.75.75 0 01.785-.175 7 7 0 11-8.967 8.967.75.75 0 01.961-.96 5.5 5.5 0 007.046-7.046.75.75 0 01.175-.786zm1.616 1.945a7 7 0 01-7.678 7.678 5.5 5.5 0 107.678-7.678z', 'sync': 'M1.705 8.005a.75.75 0 0 1 .834.656 5.5 5.5 0 0 0 9.592 2.97l-1.204-1.204a.25.25 0 0 1 .177-.427h3.646a.25.25 0 0 1 .25.25v3.646a.25.25 0 0 1-.427.177l-1.38-1.38A7.002 7.002 0 0 1 1.05 8.84a.75.75 0 0 1 .656-.834ZM8 2.5a5.487 5.487 0 0 0-4.131 1.869l1.204 1.204A.25.25 0 0 1 4.896 6H1.25A.25.25 0 0 1 1 5.75V2.104a.25.25 0 0 1 .427-.177l1.38 1.38A7.002 7.002 0 0 1 14.95 7.16a.75.75 0 0 1-1.49.178A5.5 5.5 0 0 0 8 2.5Z', 'home': 'M6.906.664a1.749 1.749 0 0 1 2.187 0l5.25 4.2c.415.332.657.835.657 1.367v7.019A1.75 1.75 0 0 1 13.25 15h-3.5a.75.75 0 0 1-.75-.75V9H7v5.25a.75.75 0 0 1-.75.75h-3.5A1.75 1.75 0 0 1 1 13.25V6.23c0-.531.242-1.034.657-1.366l5.25-4.2Zm1.25 1.171a.25.25 0 0 0-.312 0l-5.25 4.2a.25.25 0 0 0-.094.196v7.019c0 .138.112.25.25.25H5.5V8.25a.75.75 0 0 1 .75-.75h3.5a.75.75 0 0 1 .75.75v5.25h2.75a.25.25 0 0 0 .25-.25V6.23a.25.25 0 0 0-.094-.195Z', 'github': 'M8 0c4.42 0 8 3.58 8 8a8.013 8.013 0 0 1-5.45 7.59c-.4.08-.55-.17-.55-.38 0-.27.01-1.13.01-2.2 0-.75-.25-1.23-.54-1.48 1.78-.2 3.65-.88 3.65-3.95 0-.88-.31-1.59-.82-2.15.08-.2.36-1.02-.08-2.12 0 0-.67-.22-2.2.82-.64-.18-1.32-.27-2-.27-.68 0-1.36.09-2 .27-1.53-1.03-2.2-.82-2.2-.82-.44 1.1-.16 1.92-.08 2.12-.51.56-.82 1.28-.82 2.15 0 3.06 1.86 3.75 3.64 3.95-.23.2-.44.55-.51 1.07-.46.21-1.61.55-2.33-.66-.15-.24-.6-.83-1.23-.82-.67.01-.27.38.01.53.34.19.73.9.82 1.13.16.45.68 1.31 2.69.94 0 .67.01 1.3.01 1.49 0 .21-.15.45-.55.38A7.995 7.995 0 0 1 0 8c0-4.42 3.58-8 8-8Z'};
var utterancesLoad=0;

let themeSettings={
    "dark": ["dark","moon","#00f0ff","dark-blue"],
    "light": ["light","sun","#ff5000","github-light"],
    "auto": ["auto","sync","","preferred-color-scheme"]
};
function changeTheme(mode, icon, color, utheme){
    document.documentElement.setAttribute("data-color-mode",mode);
    document.getElementById("themeSwitch").setAttribute("d",value=IconList[icon]);
    document.getElementById("themeSwitch").parentNode.style.color=color;
    if(utterancesLoad==1){utterancesTheme(utheme);}
}
function modeSwitch(){
    let currentMode=document.documentElement.getAttribute('data-color-mode');
    let newMode = currentMode === "light" ? "dark" : currentMode === "dark" ? "auto" : "light";
    localStorage.setItem("meek_theme", newMode);
    if(themeSettings[newMode]){
        changeTheme(...themeSettings[newMode]);
    }
}
function utterancesTheme(theme){
    const message={type:'set-theme',theme: theme};
    const iframe=document.getElementsByClassName('utterances-frame')[0];
    iframe.contentWindow.postMessage(message,'https://utteranc.es');
}
if(themeSettings[theme]){changeTheme(...themeSettings[theme]);}
console.log("\n %c Gmeek last https://github.com/Meekdai/Gmeek \n","padding:5px 0;background:#02d81d;color:#fff");
</script>

<script>
document.getElementById("pathHome").setAttribute("d",IconList["home"]);
document.getElementById("pathIssue").setAttribute("d",IconList["github"]);



function openComments(){
    cm=document.getElementById("comments");
    cmButton=document.getElementById("cmButton");
    cmButton.innerHTML="loading";
    span=document.createElement("span");
    span.setAttribute("class","AnimatedEllipsis");
    cmButton.appendChild(span);

    script=document.createElement("script");
    script.setAttribute("src","https://utteranc.es/client.js");
    script.setAttribute("repo","Siddhartha-Yang/Siddhartha-Yang.github.io");
    script.setAttribute("issue-term","title");
    
    if(localStorage.getItem("meek_theme")=="dark"){script.setAttribute("theme","dark-blue");}
    else if(localStorage.getItem("meek_theme")=="light") {script.setAttribute("theme","github-light");}
    else{script.setAttribute("theme","preferred-color-scheme");}
    
    script.setAttribute("crossorigin","anonymous");
    script.setAttribute("async","");
    cm.appendChild(script);

    int=self.setInterval("iFrameLoading()",200);
}

function iFrameLoading(){
    var utterances=document.getElementsByClassName('utterances');
    if(utterances.length==1){
        if(utterances[0].style.height!=""){
            utterancesLoad=1;
            int=window.clearInterval(int);
            document.getElementById("cmButton").style.display="none";
            console.log("utterances Load OK");
        }
    }
}



</script>


</html>
